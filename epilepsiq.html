
<!DOCTYPE html>
<html>
<head>
  <title>Neurobg</title>
  <link rel="stylesheet" type="text/css" href="style.css">
 <meta charset="UTF-8">
</head>
<body>

<header>
  
</header>

<nav>
  <ul>
    <li><a href="index.html">Начало</a></li>
    <li><a href="articles.html">Статии</a></li>
    <li><a href="contacts.html">Контакти</a></li>
    <li><a href="shop.html">Магазин</a></li>
  </ul>
</nav>
<main>

<section class="article1">
<h3>Епилепсия: причини, клинична картина и лечение</h3>
	
	<p>Епилепсиите са хронични заболявания на главния мозък с различна етиология, 
характеризиращи се с повтарящи се пристъпи, възникващи на базата на свръхвъзбуда (разряди) на 
определена популация неврони и проявяващи се с различни преходни клинични (двигателни, 
сетивни, автономни, психични и поведенчески) и електрофизиологични прояви. Единичните 
епилептични пристъпи, при липса на повторяемост не се приемат за епилепсия.</p>
<h3>Причини</h3>
	<p>Епилепсията е мултифакторно заболяване. Касае се за генетични (идиопатични 
епилепсии) и придобити фактори (симптоматични епилепсии) и епилептично предразположение. 
Ролята им се свежда до формирането на епилептогенното огнище.
</p>
	<h3>Епилептични пристъпи: клинична картина </h3>
	
  
		<li>Клиничната картина на епилепсията е изключително разнаообразна, като пристъпите се разделят на две основни групи – генерализирани и парциални.</li>
		<li>Към генерализираните епилептични пристъпи се причисляват тонично-клоничните гърчове (Grand mal) и абсансите. За тях е характерно засягането на мозъчната кора и на двете мозъчни хемисфери, поради което именно са наречени генерализирани.


Началото на генерализирания тонично-клоничен гърч е бурно с внезапна загуба на съзнание и падане, често придружено с особен вик. Обикновено този вид епилептичен пристъп се предхожда от характерна за всеки болен аура, представляваща усещане за някаква миризма, визуално усещане и т.н., но е възможно и начало без аура. Тонично-клоничният гърч има няколко фази. Първата от тях е тоничната с продължителност от около 20 секунди. В тази фаза болният е в гърч, изразяващ се в контракция на мускулите на гърба, извиване на тялото и главата като лък назад, леко свиване на ръцете и опъване на краката, дишането спира и се наблюдава цианоза. Обикновено се наблюдава изпускане по малка или голяма нужда, а е възможно и по двете, съчетано с прехапване на езика. След тоничната, следва клоничната фаза (30-40 секунди), характеризираща се последователни серии от еднотипни движения с крайниците – редуване на флексии и екстензии. Движенията са интензивни и между сериите се наблюдава отпускане на мускулите. Зениците са широки, нереагиращи на светлина, често има спиране на дишането и цианоза. Третата фаза се нарича постгърчова. През тази фаза болните постепено възстановяват съзнанието си, което става за различно време. Те са сънливи и в повечето случаи заспиват след пристъпа. Характерна за генерализирания гърч е липсата на спомен за него.


Абсансите са кратки пристъпи (5-30 секунди), настъпващи внезапно, при които има нарушено съзнание и липса на спомен за случилото се. Болните спират да извършват дейността, с която се занимават, и фиксират погледа си. Честотата на абсансите може да достигне до 100 на ден. Могат да се провокират от хипервентилация.</li>

		
	<li>Парциални пристъпи:


При тях се наблюдава свръхвъзбуда в определена област на мозъчната кора. Разделят се на прости парциални, комплексни парциални и вторично генерализирани пристъпи. Прoстите парциални гърчове са разнообразни прояви, в зависимост от коровата зона, въвлечена във възбудните процеси при запазено съзнание. Могат да бъдат: сомато-моторни (с проява на неконтролируеми движения), сомато-сензорни (внезапни усещания от страна на кожата), комбинирани (сензо-моторни), пристъпи от страна на анализаторите (звукови, мирисови, зрителни, вкусови), вегетативни пристъпи (побледняване, зачервяване, сърцебиене, коремна болка и др.), вестибуларни пристъпи (чувство за пропадане, потъване и т.н.).


При комплексните парциални пристъпи има нарушение на съзнанието с проява на моторна активност, изразяваща се в прости (мимики, жестове, мляскане, дъвкане и т.н.) или сложни движения (писане, драскане, търсене и др.). След пристъпа има временна времево-пространствена дезориентация съпроводена с възстановяване на ясното съзнание.


При вторично генерализираните пристъпи, започналият като парциален (прост или комплексен) пристъп, прераства в генерализиран, обикновено тонично-клоничен гърч.

Особено състояние при болните от епилепсия е т.нар. епилептичен статус. При него се наблюдава редуване на множество пристъпи за кратък период от време (5-6 пристъпа за час), а може и да липсва светъл период и болния да влиза в нов пристъп, след като първия е приключил. Епилептичният статус е животозастрашаващо състояние, което изисква интензивно болнично лечение.

</li>
	 <h3>Лечение</h3>
	
<p>Лечението при епилепсията трябва да почива на прецизна диагностика на специфичния 
епилептичен синдром и неговите прояви.
Целта на лечението е: овладяване на пристъпите, премахване на психичните и психологични 
прояви и пълна ресоциализация на болните. То е комплексно и включва: фармакотерапия, 
психотерапия, хигиенно-диетичен режим, хирургически и други терапевтични методи.
Лечението трябва да се започне само след прецизно поставена диагноза и може да започне 
след първия пристъп, ако той маркира безспорното начало на една епилепсия. Лечението е 
задължително при данни за мозъчна увреда или типични ЕЕГ прояви, или когато при нов 
пристъп има съществен риск за пациента. Лечението, с цел профилактика след 
черепномозъчни травми и неврохирургически операции, е дискутабилно и се прилага само след 
много точна преценка и определяне на риска от епилепсия.
Лечението се започва задължително с монотерапия, независимо че впоследствие може да се 
стигне и до политерапия при някои форми. 
Изборът на медикамент се извършва на базата на три принципа: 1.) Най-подходящия за вида на 
пристъпите; 2.) Най-малко токсичния; 3.) Най-малко потискащия вигилитета и когнитивните 
функции.
Мощността на антиепилептичния ефект и терапевтичния спектър са основни фактори при избора 
на АЕМ. </p>
<p>Поведение и лечение на епилептичен статус. Те се изразяват в следните мерки:
На мястото на инцидента - Осигуряване на дихателна проходимост; Предпазване на езика и 
зъбите (мек предмет между зъбите); Предпазване от аспирация (глава настрана); 
Предпазване от нараняване; Почистване на устата; Освобождаване от стягащи дрехи; 
Хоспитализиране в интензивно отделение-Евентуално интубация; Регистриране на направените АЕМ; Осигуряване на 
венозен път;  Приложение на Diazepam 10 mg i.v. или i.m. 
и/или само Phenobarbital 200 mg i.m. Следи се: ЕКГ, дишане, артериално налягане; Статус (неврологичен, соматичен); 
</p>
	</section>
</main>
<footer>
  <div class="footer-container">
    <div class="footer-links">
      <a href="index.html">Начало</a>
      <a href="articles.html">Статии</a>
      <a href="contacts.html">Контакти</a>
    </div>
    <div class="container">
    <div class="row">
      <div class="col-md-6">
        <p>Copyright © 2023
        All rights reserved</p>
      </div>
</footer>

</body>
</html>

